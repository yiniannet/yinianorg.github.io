若点击链接但浏览器提示异常，则需登录维基文库并设置默认显示语言为简体中文

>项王军壁垓下，兵少食尽，汉军及诸侯兵围之数重。夜闻汉军四面皆楚歌，项王乃大惊曰：“汉皆已得楚乎？是何楚人之多也！”项王则夜起，饮帐中。有美人名虞，常幸从；骏马名骓，常骑之。于是项王乃悲歌忼慨，自为诗曰：“力拔山兮气盖世，时不利兮骓不逝。骓不逝兮可柰何，虞兮虞兮柰若何！”歌数阕，美人和之。项王泣数行下，左右皆泣，莫能仰视。——[《史记/项羽本纪》](https://zh.wikisource.org/wiki/%E5%8F%B2%E8%A8%98/%E5%8D%B7007#:~:text=%E8%AF%A3%E9%A1%B9%E7%8E%8B%E3%80%82-,%E9%A1%B9%E7%8E%8B%E5%86%9B%E5%A3%81%E5%9E%93%E4%B8%8B,-%EF%BC%8C%E5%85%B5%E5%B0%91%E9%A3%9F)

>人无远虑，必有近忧。——[《论语》](https://zh.wikisource.org/zh-hans/%E8%AB%96%E8%AA%9E/%E5%85%A8%E8%A6%BD#:~:text=%E4%BA%BA%E6%97%A0%E8%BF%9C%E8%99%91%EF%BC%8C-,%E5%BF%85%E6%9C%89%E8%BF%91%E5%BF%A7,-%E3%80%82%E2%80%9D)

>命里有时终须有，命里无时莫强求。——[《金瓶梅》](https://zh.wikisource.org/wiki/%E9%87%91%E7%93%B6%E6%A2%85/%E7%AC%AC14%E5%9B%9E#:~:text=%E5%88%A9%E5%90%8D%E5%BF%A7%E3%80%82-,%E5%91%BD%E9%87%8C%E6%9C%89%E6%97%B6%E7%BB%88%E9%A1%BB%E6%9C%89,-%EF%BC%8C%E5%91%BD%E9%87%8C%E6%97%A0)

>三军可夺帅也，匹夫不可夺志也。——[《论语》](https://zh.wikisource.org/zh-hans/%E8%AB%96%E8%AA%9E/%E5%85%A8%E8%A6%BD#%E5%AD%90%E7%BD%95%E7%AC%AC%E4%B9%9D:~:text=%E5%AD%90%E6%9B%B0%EF%BC%9A%E2%80%9C-,%E4%B8%89%E5%86%9B%E5%8F%AF%E5%A4%BA%E5%B8%85%E4%B9%9F,-%EF%BC%8C%E5%8C%B9%E5%A4%AB%E4%B8%8D%E5%8F%AF%E5%A4%BA)

>知之者，不如好之者，好之者，不如乐之者。——[《论语》](https://zh.wikisource.org/zh-hans/%E8%AB%96%E8%AA%9E/%E5%85%A8%E8%A6%BD#%E9%9B%8D%E4%B9%9F%E7%AC%AC%E5%85%AD:~:text=%E5%AD%90%E6%9B%B0%EF%BC%9A%E2%80%9C-,%E7%9F%A5%E4%B9%8B%E8%80%85,-%EF%BC%8C%E4%B8%8D%E5%A6%82%E5%A5%BD%E4%B9%8B)

>祸兮福之所倚，福兮祸之所伏。——[《道德经》](https://zh.wikisource.org/wiki/%E8%80%81%E5%AD%90_(%E5%8C%AF%E6%A0%A1%E7%89%88)#%E4%BA%94%E5%8D%81%E5%85%AB%E7%AB%A0:~:text=%E5%85%89%E8%80%8C%E4%B8%8D%E8%80%80%E3%80%82-,%E7%A5%B8%E5%85%AE%E7%A6%8F%E4%B9%8B%E6%89%80%E5%80%9A,-%EF%BC%8C%E7%A6%8F%E5%85%AE%E7%A5%B8)

>曲则全，枉则直，洼则盈，敝则新，少则得，多则惑。——[《道德经》](https://zh.wikisource.org/wiki/%E8%80%81%E5%AD%90_(%E5%8C%AF%E6%A0%A1%E7%89%88)#%E4%BA%8C%E5%8D%81%E4%BA%8C%E7%AB%A0:~:text=%E2%80%9C-,%E6%9B%B2%E5%88%99%E5%85%A8,-%EF%BC%8C%E6%9E%89%E5%88%99%E7%9B%B4)

>合抱之木，生于毫末；九层之台，起于累土；千里之行，始于足下。——[《道德经》](https://zh.wikisource.org/wiki/%E8%80%81%E5%AD%90_(%E5%8C%AF%E6%A0%A1%E7%89%88)#%E5%85%AD%E5%8D%81%E5%9B%9B%E7%AB%A0:~:text=%E4%B9%8B%E4%BA%8E%E6%9C%AA%E4%B9%B1%E3%80%82-,%E5%90%88%E6%8A%B1%E4%B9%8B%E6%9C%A8,-%EF%BC%8C%E7%94%9F%E4%BA%8E%E6%AF%AB%E6%9C%AB%EF%BC%9B%E4%B9%9D)

>对酒当歌，人生几何？譬如朝露，去日苦多。慨当以慷，忧思难忘。何以解忧？唯有杜康。青青子衿，悠悠我心。但为君故，沉吟至今。呦呦鹿鸣，食野之苹。我有嘉宾，鼓瑟吹笙。明明如月，何时可掇？忧从中来，不可断绝。越陌度阡，枉用相存。契阔谈䜩，心念旧恩。月明星稀，乌鹊南飞。绕树三匝，何枝可依？山不厌高，海不厌深。周公吐哺，天下归心。——[《短歌行》](https://zh.wikisource.org/wiki/%E7%9F%AD%E6%AD%8C%E8%A1%8C%E5%85%B6%E4%B8%80_(%E6%9B%B9%E6%93%8D)#:~:text=%3A%20%E6%95%B0%E6%8D%AE%E9%A1%B9-,%E5%AF%B9%E9%85%92%E5%BD%93%E6%AD%8C,-%EF%BC%8C%E4%BA%BA%E7%94%9F%E5%87%A0%E4%BD%95%EF%BC%9F%E8%AD%AC%E5%A6%82)

>高祖置酒雒阳南宫。高祖曰：“列侯诸将无敢隐朕，皆言其情。吾所以有天下者何？项氏之所以失天下者何？”高起、王陵对曰：“陛下慢而侮人，项羽仁而爱人。然陛下使人攻城略地，所降下者因以予之，与天下同利也。项羽妒贤嫉能，有功者害之，贤者疑之，战胜而不予人功，得地而不予人利，此所以失天下也。”高祖曰：“公知其一，未知其二。夫运筹策帷帐之中，决胜于千里之外，吾不如子房。镇国家，抚百姓，给馈馕，不绝粮道，吾不如萧何。连百万之军，战必胜，攻必取，吾不如韩信。此三者，皆人杰也，吾能用之，此吾所以取天下也。项羽有一范增而不能用，此其所以为我擒也。”——[《史记/高祖本纪》](https://zh.wikisource.org/wiki/%E5%8F%B2%E8%A8%98/%E5%8D%B7008#:~:text=%E4%B9%8B%E4%B8%80%E5%B2%81%E3%80%82-,%E9%AB%98%E7%A5%96%E7%BD%AE%E9%85%92%E9%9B%92%E9%98%B3%E5%8D%97%E5%AE%AB,-%E3%80%82%E9%AB%98%E7%A5%96%E6%9B%B0)

>故兵以诈立，以利动，以分合为变者也。故其疾如风，其徐如林，侵掠如火，不动如山，难知如阴，动如雷震。掠乡分众，廓地分利，悬权而动。先知迂直之计者胜，此军争之法也。——[《孙子兵法》](https://zh.wikisource.org/wiki/%E5%AD%AB%E5%AD%90%E5%85%B5%E6%B3%95#:~:text=%E5%BE%97%E5%9C%B0%E5%88%A9%E3%80%82-,%E6%95%85%E5%85%B5%E4%BB%A5%E8%AF%88%E7%AB%8B,-%EF%BC%8C%E4%BB%A5%E5%88%A9%E5%8A%A8)

>如上咎征皆喻临炉一差百错总因炼巳无功致斯乖变愚者不责于己反怨丹经若是大根方寸真实自悔自悋诚心愈励精勤不退一念通天自有仙助临事必成——[《周易参同契分章注 (四库全书本)/卷中》](https://zh.wikisource.org/wiki/%E5%91%A8%E6%98%93%E5%8F%83%E5%90%8C%E5%A5%91%E5%88%86%E7%AB%A0%E6%B3%A8_(%E5%9B%9B%E5%BA%AB%E5%85%A8%E6%9B%B8%E6%9C%AC)/%E5%8D%B7%E4%B8%AD#:~:text=%E5%BC%82%E5%A4%9A%E7%AB%AF-,%E5%A6%82%E4%B8%8A%E5%92%8E%E5%BE%81,-%E7%9A%86%E5%96%BB%E4%B8%B4)

>臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，谘臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明，故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都，此臣所以报先帝，而忠陛下之职分也。至于斟酌损益，进尽忠言，则攸之、祎、允之任也。——[《出师表》](https://zh.wikisource.org/zh-hans/%E5%87%BA%E5%B8%AB%E8%A1%A8#:~:text=%E8%80%8C%E5%BE%85%E4%B9%9F%E3%80%82-,%E8%87%A3%E6%9C%AC%E5%B8%83%E8%A1%A3,-%EF%BC%8C%E8%BA%AC%E8%80%95%E4%BA%8E%E5%8D%97%E9%98%B3)

>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子安贫，达人知命。老当益壮，宁移白首之心；穷且益坚，不坠青云之志。酌贪泉而觉爽，处涸辙以犹懽。北海虽赊，扶摇可接；东隅已逝，桑榆非晚。孟尝高洁，空馀报国之心；阮籍猖狂，岂效穷途之哭？——[《滕王阁序》](https://zh.wikisource.org/zh-hans/%E6%BB%95%E7%8E%8B%E9%96%A3%E5%BA%8F#:~:text=%E4%BB%A5%E4%BD%95%E5%B9%B4%EF%BC%9F-,%E5%97%9F%E4%B9%8E,-%EF%BC%81%E6%97%B6%E8%BF%90%E4%B8%8D)
